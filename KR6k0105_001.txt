#-*- mode: mandoku-view; -*-
#+DATE: 2015-08-30 20:44:17.749304
#+TITLE: 菩薩瓔珞本業經
#+PROPERTY: CBETA_ID T24n1485
#+PROPERTY: ID KR6k0105
#+PROPERTY: SOURCE Taisho Tripitaka Vol. 24, No. 1485
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6k0105_T_001-1010b> 
#+PROPERTY: JUAN 1
¶
No. 1485¶
《菩薩瓔珞本業經》卷上¶
¶
姚秦涼州沙門竺佛念譯¶

集眾品第一¶

如是我聞。一時佛重遊於洴沙王國道場樹¶
下成正覺處。復坐如故。昔始得佛光影甚明。¶
今復放四十二光。光光皆有百萬阿僧祇功¶
德光為瓔珞。嚴好佛身彌滿法界。湛若虛空¶
凝神寂照。樂常住性窮化體神。大用無方¶
法王法主。於一切眾生而作父母。自然百千¶
寶蓮華師子之座。古昔諸佛所坐皆爾。道德¶
威儀相好如一。身口意淨福行普具。光明¶
所徹金剛寶藏。出化無極照人剎土。去來現¶
在無復障礙。化及一切度法與人三世悉等。¶
圓明獨達一切佛等。¶

爾時大會菩薩盡一生補處。神通妙達周遍¶
十方。法身無極導利眾生。開佛法藏示現佛¶
性妙果。寂滅無為要教都入人根。以宿命智¶
訓化。以漸心入無際。解內外要始終無極。¶
等諸佛土無所分別。以大悲口讚揚佛名不¶
可勝極。六道之事靡不貫達。所化之處至皆¶
歎言。佛念吾等建立大志。乃悉現我諸佛世¶
界所有好惡殊勝之土。佛所遊居闡隆道化。¶
光明神足教誨我等開示我意。佛本業瓔珞¶
十住十行十迴向十地無垢地妙覺地。為我說¶
要斷我瑕疵及諸疑網。悉為我現佛土佛身¶
佛神力佛定。無量變化四等無畏無罪三
<pb:KR6k0105_T_001-1010c>¶
業十八不共。一切功德無上道法眾事敷教。¶
流入十方一切國土。東去無極有香林剎。佛¶
名入精進。菩薩字敬首。南去無極有樂林剎。¶
佛名不捨樂。菩薩字覺首。西去無極有花林¶
剎。佛名習精進。菩薩字寶首。北去無極有¶
道林剎。佛名行精進。菩薩字慧首。東北無¶
極有青蓮剎。佛名悲精進。菩薩字德首。東¶
南無極有金林剎。佛名盡精進。菩薩字目首。¶
西南無極有寶林剎。佛名上精進。菩薩字名¶
首。西北無極有金剛剎。佛名一乘度。菩薩¶
字法首。下方無極有水精剎。佛名大精進。¶
菩薩字智首。上方無極有欲林剎。佛名至精¶
進菩薩字賢首。如是一切法光流入靡不周¶
遍。爾時釋迦牟尼佛歎十方諸菩薩等。皆彼國¶
第一。各與無數上人俱來入此大會。頂禮佛¶
足坐千寶蓮華座。時彼土眾中第一菩薩。名¶
曰敬首。以佛聖力歎言。快集此會觀其所止。¶
佛國清淨至於法服。如來德式修行妙善。四¶
十二賢聖之因。演說經法得佛變通。隨剎清¶
濁度人無極。分流道化靡不周徧。於是他¶
方佛國亦說瓔珞本業無二無別。所聞道法¶
與今釋迦所說無異。是時敬首菩薩入十方¶
剎諸佛神力大師子吼。發問一切佛一切菩¶
薩無量大寶藏海金剛瓔珞法門。¶

爾時釋迦牟尼佛初至樹下。觀察十方法界¶
眾生根緣現故。放大光明悉照佛界上至四¶
空一時來下入法會中。六天十八天四天皆¶
悉集會。無量國土。其一國者須彌山日¶
月圍繞照四天下。東弗于逮南閻浮提西拘
<pb:KR6k0105_T_001-1011a>¶
耶尼北欝單越。大海鐵垣圍繞國界。上有二¶
十八天。如此者為一小國。周徧十方合有¶
百億國土。是時佛光悉現其中。及四天王天¶
忉利天焰摩天兜率天化樂天他化自在天。¶
梵天梵眾天梵輔天大梵天。水行天水微天¶
水無量天水音天淨居天無想天遍淨天淨¶
光明天守妙天微妙天極妙天福果天果勝天¶
大淨天空住天識住天無所有住天非想非¶
無想住天。如是諸天皆有天池水蓮華中生。¶
故名水天。四非色眾生皆以化生下至五輪¶
際。是為一佛剎。名為大忍法界。釋迦文佛分¶
身百億悉遍其中。為彼國說賢聖本業瓔珞¶
之行。時諸大眾天人。視彼小國佛及菩薩。若¶
近相見皆來集此金剛寂滅道場樹會。¶

《菩薩瓔珞本業經》賢聖名字品第二¶

爾時他方敬首菩薩承佛威神。復以大¶
眾皆是龍王師子王。二十八天王眾皆大根¶
大行。受佛神力故發小問問佛。大師。本¶
修何行成佛聖道。身口意淨金剛不壞。一¶
切眾生不得其邊。內性明照常住不滅。過¶
一切菩薩之上。出生端正色相無比。圓極自¶
然無為清淨。二種常身度人無量。現六道中¶
常為釋梵所敬。除闇昧如燭火。明天地如日¶
月。度天人如船師。竪過三界為妙覺尊。欲¶
成斯道當如何行。一切賢聖名字何等。¶

爾時釋迦牟尼佛。以金剛口告敬首菩薩言。¶
佛子。諦聽諦聽善思念之如法修行。我先天¶
上人中廣開一切菩薩無量行願。是法亦是¶
十方三世諸佛快說。決定了義瓔珞佛所行
<pb:KR6k0105_T_001-1011b>¶
道。今當為此大眾十四億那由他一切人根。¶
開瓔珞本業。汝心可念。志願高遠極大悲化。¶
慈及十方一切眾生。佛言。佛子。欲成斯道當¶
先正三業。習三寶教信向因果。然即所問悉¶
可得入一切佛教。為菩薩者得佛不久。汝¶
諦受學四十二賢聖名門決定了義。十方三¶
世一切諸佛皆共同說一而不二。¶

佛子。所謂流伽度(秦言發心住)．流諦伽度(秦言治地住)．¶
流羅伽(秦言修行住)．流摩阿(秦言生貴住)．安婆沙(秦言方便具足住)．¶
毘跋致(秦言正心住)．阿毘跋致(秦言不退住)．必叉伽(秦言童真住)．¶
必阿羅(秦言法王子住)．流山迦(秦言灌頂住)．度伽阿(秦言歡喜行)．度¶
安爾(秦言饒益行)．度只羅(秦言無瞋恨行)．度和差(秦言無盡行)．度利他¶
(秦言離癡亂行)．度生婆諦(秦言善現行)．度沙必(秦言無著行)．度阿訶(秦言¶
尊重行)．度佛阿(秦言善法行)．度叉一婆(秦言真實行)．羅諦流¶
沙(秦言救護一切眾生迴向)．羅曇沙(秦言不壞迴向)．必白伽(秦言等一切佛迴向)．法¶
必陀(秦言至一切處迴向)．佛度阿(秦言無邊功德藏迴向)．羅叉必(秦言隨順¶
平等善根迴向)．師羅叉伽(秦言隨順等觀一切眾生迴向)．波訶諦(秦言如相迴向)．波¶
羅提弗陀(秦言無縛解脫迴向)．達摩邊伽(秦言法界無量迴向)．鳩摩羅¶
伽(秦言逆流歡喜地)．須阿伽一波(秦言道流離垢地)．須那迦(秦言流照明地)．¶
須陀洹(秦言觀明炎地)．斯陀含(秦言度障難勝地)．阿那含(秦言薄流現前地)．¶
阿羅漢(秦言過三有遠行地)．阿尼羅漢(秦言變化生不動地)．阿那訶(秦言慧光¶
妙善地)．阿訶羅弗(秦言明行足法雲地)．摩訶一和沙(秦言無相無垢地)．¶
婆伽婆佛陀(秦言妙覺者無上地)。¶

佛子。是故名門攝一切功德行。佛及菩薩無¶
不入此名門。一切神通一切因果一切境界¶
亦入此名門。佛子。是名門十方諸佛所說道¶
同。不增不減決定師子吼說。當以誓自誓受¶
持讀誦解釋義味。願一切眾生同入我法同
<pb:KR6k0105_T_001-1011c>¶
我等佛。應如是修學。¶

爾時佛告敬首菩薩。佛子。吾今略說名門中一¶
賢名門。所謂初發心住。未上住前有十順名¶
字。菩薩常行十心。所謂信心念心精進心定心慧心戒心¶
迴向心護法心捨心願心。佛子。¶
修行是心。若經一劫二劫三劫。乃得入初住¶
位中。住是位中增修百法明門。所謂十信心。¶
心心有十。故修行百法明門。常發無量有行¶
無行大願。得入習種性中廣行一切願。¶

#+BEGIN_VERSE
「　發住賢人
　發廣大願
　今生至佛¶
　一切願入
　在我願中
　無不成就¶
　自致得佛
　以願為本
　我今行施¶
　當願眾生
　捨貪欲意
　入空道位¶
　法戒常行
　當願眾生
　攝行不破¶
　得正解脫
　六忍常奉
　當願眾生¶
　得無諍心
　寂法忍住
　大精進力¶
　當願眾生
　常行不住
　入自覺果¶
　住禪定心
　當願眾生
　具六神通¶
　無為自安
　修正法智
　當願眾生¶
　入慧海流
　紹菩薩位
　行無相願¶
　當願眾生
　一切願滿
　流入佛海¶
　大慧方便
　當願眾生
　法河無礙¶
　到二諦際
　大力神通
　當願眾生¶
　變化在我
　得無所畏
　邊際智滿¶
　當願眾生
　金剛智成
　登道場果¶
　入無垢地
　當願眾生
　坐佛道樹¶
　教化一切
　我今已覺
　當願眾生¶
　解相續假
　滅計斷心
　覺照法化¶
　當願眾生
　解法緣成
　滅計常心
<pb:KR6k0105_T_001-1012a>¶
　我得滿體
　當願眾生
　解相待假¶
　滅計我心
　無緣大悲
　當願眾生¶
　解相生假
　滅見盜心
　第一滅度¶
　當願眾生
　解實法緣
　滅戒盜心¶
　得十力果
　當願眾生
　解二諦照¶
　滅邪見心
　以金剛力
　當願眾生¶
　解十二緣
　滅疑見心
　獨照無方¶
　當願眾生
　識法無常
　滅貪慳心¶
　五眼三達
　當願眾生
　修三明覺¶
　滅癡闇心
　無礙和合
　當願眾生¶
　紹三寶解
　滅瞋諍心
　得大明慧¶
　當願眾生
　入一切空
　滅無明藏¶
　三十二相
　當願眾生
　相相嚴好¶
　滅依報果
　得應身用
　當願眾生¶
　乘大法船
　入佛法海
　我因果願¶
　悉已具足
　一切願行
　攝在其中¶
　二十四願
　攝無量行
　信願始門¶
　終大慧本
　今於諸佛
　前受大願¶
　願今已滿
　修進餘行
　其中功德¶
　行百千劫
　我願乃捨
　入無盡界¶
　一切菩薩
　若入是願
　無不得入¶
　薩婆若海
#+END_VERSE
」¶

佛子。住是住中發大願已。過外一切凡夫¶
行十信者。令復修行無量功德。所謂十波羅¶
蜜三空無相無願無作空觀成就。即除我¶
人主者眾生漸捨諸見。常樂我淨三界繫縛¶
無明漸破。伏斷一切業習故。厚集一切善法¶
八萬四千般若波羅蜜。一切諸法門攝我心¶
中念念不去心。
<pb:KR6k0105_T_001-1012b>¶

佛子。有十不可悔戒。應受應持。一不殺人¶
乃至二十八天諸佛菩薩。二不盜乃至草葉。¶
三不婬乃至非人。四不妄語乃至非人。五不酤酒六不說在家出家菩薩罪過¶
。七不自讚¶
毀他。八不慳。九不瞋乃至非人。十不謗三¶
寶。若破十戒不可悔過入波羅夷。十劫中一¶
日受罪八萬四千。滅八萬四千生故不可破。¶
是故佛子。失發心住法乃至覺地一¶
切皆失。是故此戒是一切佛一切菩薩行之¶
根本。若一切佛一切菩薩。不由此十戒法門¶
得賢聖果者。無有是處。是初住相習種性中¶
第一人。如是下九人法行漸漸增廣。乃至九¶
住十行十迴向十地無垢地。亦漸增廣不可思¶
議行。佛子。吾今略說如海一滴。¶

《菩薩瓔珞本業經》賢聖學觀品第三¶

爾時敬首菩薩白佛言世尊。云何菩薩學觀名字¶
義相。及心所行法復當云何。佛言。佛子。汝之¶
所問。同十方佛土中一切佛皆坐道場時能¶
問者。皆名敬首所問無異。諦聽諦聽思念正¶
觀如法修行。佛子。一切諸佛皆說六明焰三¶
三昧門。我亦如是說。六種性者。是一切菩薩¶
功德瓔珞。莊嚴菩薩二種法身。菩薩所著百¶
萬阿僧祇功德行為瓔珞。若一切菩薩不入¶
瓔珞功德法門。得入正位者。無有是處。¶

佛子。六種性者。所謂習種性性種性道種性聖種¶
性等覺性妙覺性。復名六堅。信¶
堅法堅修堅德堅頂¶
堅覺堅。復名六忍。信忍法忍修忍正忍無垢¶
忍一切智忍。復名六慧。聞慧思慧修慧無相
<pb:KR6k0105_T_001-1012c>¶
慧照寂慧寂照慧。復名六定。習相定性定¶
道慧定道種慧定大慧定正觀慧定。復名六¶
觀。住觀行觀向觀地觀無相觀一切種智觀。¶
佛子。一切佛及菩薩。無不入此六種明觀¶
決定了義實相法門。¶

佛子。汝先言云何名字者。所謂銅寶瓔珞。菩薩¶
字者。所謂習性種中有十人。其名發心住菩¶
薩治地菩薩修行菩薩生貴菩薩方便具足菩¶
薩正心菩薩不退菩薩童真菩薩法王子菩薩¶
灌頂菩薩。¶

佛子。銀寶瓔珞。菩薩字者所謂。性種性中有十¶
人。其名歡喜菩薩饒益菩薩無瞋恨菩薩無¶
盡菩薩離癡亂菩薩善現菩薩無著菩薩尊重¶
菩薩善法菩薩真實菩薩。¶

佛子。金寶瓔珞。菩薩字者所謂。道種性中有十¶
人。其名救護一切眾生離眾生相菩薩不壞¶
菩薩等一切佛菩薩至一切處菩薩無盡功德¶
藏菩薩隨願平等善根菩薩隨順等觀一切眾生菩薩真如¶
相菩薩無縛解脫菩薩法界無量菩薩。¶

佛子。琉璃寶瓔珞。菩薩字者。聖種性中有¶
十人。其名歡喜菩薩離垢菩薩明慧菩薩焰¶
光菩薩難勝菩薩現前菩薩遠行菩薩不動菩¶
薩善慧菩薩。法雲菩薩。¶

佛子。如是百萬阿僧祇功德瓔珞。莊嚴菩薩¶
二種法身。是四十人名為學行。入法流水中¶
以自灌注。¶

佛子。摩尼寶瓔珞。菩薩字者所謂。等覺性中有一¶
人。其名金剛慧幢菩薩。住頂寂定。以大願力¶
住壽百劫。修千三昧已入金剛三昧。同一切
<pb:KR6k0105_T_001-1013a>¶
法性二諦一諦一合相。復住壽千劫學佛威¶
儀。象王視觀師子遊步。修佛無量不可¶
思議神通化導之法。是故一切佛法皆現在¶
前。入佛行處坐佛道場超度三魔。復住壽萬¶
劫化現成佛。入大寂定等覺諸佛二諦界外。¶
非有非無無色無心因果二習無有遺餘。現¶
同古佛但有應名。現諸色心教化眾生。現同¶
古昔諸佛常行中道。大樂無為而生滅為異。¶
而實非佛現佛神通常住本境。佛子。水精寶瓔¶
珞內外清徹。妙覺常住湛然明淨。名一切¶
智地。常處中道一切法上越過四魔。非有非¶
無一切相盡。頓解大覺窮化體神。二身常住¶
為化有緣。是故佛子。吾今略說賢聖名字。汝¶
等受持現行化人。¶

佛子。汝先言云何心所行法者。所謂十心。一¶
發心住。二治地心住。三修行心住。四生貴心¶
住。五方便具足心住。六正心住。七不退心住。八¶
童真心住。九法王子心住。十灌頂心住。¶

復次即十觀心所觀法者。一厚集一切善根。¶
所謂四弘誓。未度苦諦令度苦諦。未解集諦¶
令解集諦。未安道諦令安道諦。未得涅槃令¶
得涅槃。¶

佛子。二修習無量善行。所謂四念處觀。身受¶
心法。若四皆空四倒則無不壞。假名一切法¶
故。皆如幻化者。五陰色受想行識六大識¶
空。四大一切法。無自相無他相如虛空故。¶

佛子。三善習佛道法。所謂觀十一切入。地水火風青黃赤白¶
空處識處。皆如寶相故。佛子。四一切¶
佛前受法而行。所謂八勝處。內實五陰中廣
<pb:KR6k0105_T_001-1013b>¶
相略相二勝處。外假眾生法中廣相略相二¶
勝處。四大法廣略四勝處。如是觀一切法空¶
無相故。¶

佛子。五修諸清白法。所謂八大人覺。少欲知¶
足寂靜精進正念正定正慧不諍論。順一切¶
法故。¶

佛子。六為諸佛所護。所謂八解脫觀。聞慧得¶
內假外假二相不可得故。一解脫思慧。得內五¶
法外一切法不可得故。二解脫修慧。六觀具¶
足色界五陰空。三解脫四空五陰及滅定觀¶
皆不可得故。五解脫如相故。¶

佛子。七廣正法。所謂修六和敬身口意業同戒同¶
見同行。入此法和。畢竟空故。住不退位¶
故。¶

佛子。八信喜大法。所謂三空。一切因故¶
無作。一切果故無相。因空果空空復空故¶
空空。如是法如虛空故。¶

佛子。九心住四等法。所謂化眾生教四諦法。¶
三界非樂為苦。無明習因受生無窮。三空道¶
品無為寂滅。四諦不二一合相故。¶

佛子。十好求佛功德。所謂六念。佛法僧戒捨¶
天。得一切佛功德。念念入如幻三昧。常所¶
習現前修故。佛子。吾先忉利天說十觀名。初¶
十住凡夫行。若一切菩薩無不入此門迴向薩¶
婆若海。¶

佛子十行心者。一歡喜心行。二饒益心行。三¶
無瞋恨心行。四無盡心行。五離癡亂心行。六¶
善現心行。七無著心行。八尊重心行。九善法¶
心行。十真實心行。
<pb:KR6k0105_T_001-1013c>¶

復次即十觀心所觀法者。一為自得一切種¶
智故。所謂四正勤。善法未生方便令生。善¶
法已生方便令增廣。惡法未生方便令不生。¶
惡法已生方便令斷。菩薩爾時為求佛果故。¶

佛子。二為得自身有大力故。所謂四如意足。¶
念者守境。精進馳求。定名檢攝。慧能照境。得法¶
無生自在法故。¶

佛子。三願無畏具足故。所謂五根。信根念根精進根定根慧根¶
。皆無相故。¶

佛子。四求具足三寶故。所謂五分法身。戒除¶
形非。定無心亂。慧悟想虛。解脫無累。無累知¶
見一切眾生無縛。為知見解脫故。諸法虛空¶
無二故。¶

佛子。五為化一切眾生故。所謂八正道。從¶
師生慧名正知見。得法生思名正思惟。策勵¶
不倦名正精進。出家受道得三道分。名正語¶
正業正命。入法性空名正定正慧。於無生不¶
二觀一合相故。¶

佛子。六為得大慈悲故。所謂七覺分念覺分擇法覺分精進覺分喜覺分除覺分定覺分捨覺分¶
是名觀門入一相¶
故。佛子。七為得四無礙故。所謂五善根。止¶
觀煗觀頂觀忍觀三界空第一觀。能生十地¶
無相大明慧故。聖人胎未變故。第一空平等¶
故。佛子。八入一切佛國中行行故。所謂四化¶
法。法辯議辯辭辯樂說辯。是四名慧性。照¶
一切法無生。入第一義諦中行故。¶

佛子。九為於一念中照一切法故。所謂三世¶
十二因緣。過去二無明諸行。現在識名色六¶
入觸受愛取有。未來生老死。皆假會合成。
<pb:KR6k0105_T_001-1014a>¶
性實不可得故。¶

佛子。十為自在轉大法輪故。所謂菩薩三寶。¶
菩薩爾時於中道第一義。智為覺寶。一切法¶
無生動與。則用為法寶。常行六道與六道眾¶
生和合。故為僧寶。轉一切眾生流入佛海¶
故。¶

佛子。吾於焰摩天。為諸天說凡夫十行。今於¶
此眾略說法要汝等受持。一切諸佛亦同是說。¶

佛子。十迴向心者。一救護一切眾生離眾生相迴¶
向心。二不壞迴向心。三等一切佛迴向心。¶
四至一切處迴向心。五無盡功德藏迴向心。¶
六隨順平等善根迴向心。七隨順等觀一切¶
眾生迴向心。八如相迴向心。九無縛解脫迴¶
向心。十法界無量迴向心。¶

復次即十觀心所觀法者。一諦二諦正直。所謂¶
學習第一義諦。觀一切法相如不可得故。以¶
慈悲喜捨教授六天人。剃髮被三寶衣。出¶
家菩薩共一切僧佛法不二故。第一清淨故。¶

佛子。二深第一義智。所謂五神通。是慧性差¶
別用故天名神心。是以天身通。天眼見三世¶
中一切法。見微細色等。天耳得聞十方聲等。¶
天他心智知一切人心故。天宿命智知三世¶
六道命分故。以無生智見一切法故。¶

佛子。三淳至。所謂於無生慧中四不壞淨。於¶
佛法僧戒中。信不可壞故。¶

佛子。四量同佛力。所謂三相。諸法本無假名¶
生。已有還無假名滅。不空有法假名住。是故¶
通達一切空而不二。名世諦相空。空一諦相¶
故。
<pb:KR6k0105_T_001-1014b>¶

佛子。五善計量眾生力。所謂五陰色者。異空¶
色集。成大色分故。色相空。剎那剎那成心故。¶
心相空。受想行識無集無散。一相無相故。¶

佛子。六佛教化力。所謂十二入。內六根外六塵¶
。為識所入處。故名為入。其慧觀者。不¶
在內不在中間不在外。一切法無自無他故。¶

佛子。七趣向無礙智。所謂十八界。六根六識六境¶
一合相。一切法亦一合相故。¶

佛子。八隨順自然智。所謂因果。善惡名因。苦¶
樂名果。所由為因。所起為果。由起相待通為¶
因果故。因果二空無生無滅。皆一合相故。¶

佛子。九能受佛法僧故。所謂二諦空。因緣集¶
故謂之有非。曰有是有。因緣散故謂之無非。¶
曰有是無。故有無無。般若解脫無二相故。¶
佛子。十以自在慧化一切眾生。所謂中道第¶
一義諦。般若處中而觀達一切法而不二。其¶
觀慧轉轉入聖地。故名相似第一義諦觀。而¶
非真中道第一義諦觀。其正觀者。初地上¶
有三觀心入一切地。三觀者。從假名入空二¶
諦觀。從空入假名平等觀。是二觀方便道。因¶
是二空觀。得入中道第一義諦觀。雙照二諦¶
心心寂滅。進入初地法流水中。名摩訶薩聖¶
種性。無相法中行於中道而不二故。¶

佛子。是三十心入一乘信。一乘因法非近行¶
可得。廣行大心三阿僧祇劫行伏道忍方始¶
滿足。¶

佛子。若退若進者。十住以前一切凡夫法中¶
發三菩提心。有恒河沙眾生。學行佛法信想¶
心中行者。是退分善根。諸善男子。若一劫二
<pb:KR6k0105_T_001-1014c>¶
劫乃至十劫。修行十信得入十住。是人爾時¶
從初一住至第六住中。若修第六般若波羅¶
蜜。正觀現前。復值諸佛菩薩善知識所護¶
故。出到第七住常住不退。自此七住以前名¶
為退分。¶

佛子。若不退者。入第六般若修行。於空無我¶
人主者。畢竟無生必入定位。佛子。若不值善¶
知識者。若一劫二劫乃至十劫。退菩提心。如¶
我初會眾中有八萬人退。如淨目天子法才¶
王舍利弗等。欲入第七住。其中值惡因緣¶
故。退入凡夫不善惡中。不名習種性人。退入¶
外道。若一劫若十劫乃至千劫。作大邪見及¶
五逆無惡不造。為為退相。佛子。吾先兜率¶
天中廣開此凡夫十迴向法。今在此樹下略說¶
法要。汝諸人等善自受行。¶

佛子。十地心者。一四無量心。二十善心。三明¶
光心。四焰慧心。五大勝心。六現前心。七無生¶
心。八不思議心。九慧光心。十受位心。¶

復次即十觀心所觀法者。一歡喜地住中道第¶
一義諦慧。所謂二十歡喜心。十無盡願。現¶
百法身入十方佛土。作五神通入如幻三昧。現¶
作佛化無量功德。不受三界凡夫時果。常入¶
一乘位一心四諦集苦滅道。二種法身變易¶
受生。三觀現前常修其心入百法明門。所謂¶
十信一信有十為。百法明門十三故。煩惱畢竟¶
不受。心心寂滅法流水中。自然流入薩婆若¶
海故。¶

佛子。二金剛海藏法寶。所謂自行十善。教人¶
行十善。讚歎行世善者。讚歎十善法。現千佛
<pb:KR6k0105_T_001-1015a>¶
土教化一切眾生。無相達觀皆成就故。¶

佛子。三入如幻三昧。所謂十二門禪。初覺觀¶
喜樂一心五支為因。第六默然心為定體。喜¶
樂猗一心四支為因。第五默然心為定體。樂¶
護念智一心五支為因。第六默然心為定體。¶
不苦不樂護念一心四支為因。因名方便。第¶
五默然心為定體。禪名支林。定名檢攝。經¶
劫不散故名為定。四空定同五支。體用相¶
似故方便道同。支者想護正觀一心五支為¶
因。第六默然心為定體。從定生四無量心。名¶
四無量定。聖人現同凡夫法故。以自在力。復¶
過是法入無量定。百千佛土教化一切眾生¶
故。¶

佛子。四遍行法寶藏。所謂三十七品四念處四正勤四如¶
意足五根五力七覺分八正道。是菩薩大行。現億法身¶
化一切眾生故。¶

佛子。五入法界智觀。所謂十六諦。有諦無諦¶
中道第一義諦。苦諦集諦滅諦道諦。相諦差¶
別諦示成諦。說諦事諦生起諦。盡無生諦入¶
道諦如來智諦。五明論一切法。盡在一念心¶
中一時行。現無量身入一切佛土。受佛法化¶
故。佛子。六達有法緣起智。所謂十十二¶
因緣十種照。一我見十二緣。二心為十二緣。¶
三無明十二緣。四相緣由十二緣。五助成十¶
二緣。六三業十二緣。七三世十二緣。八三¶
苦十二緣。九性空十二緣。十緣生十二緣。¶
逆順觀故現無量身。入一切佛土化一切眾¶
生故。¶

佛子。七盡果報無障無礙智。所謂以三空智
<pb:KR6k0105_T_001-1015b>¶
觀三界二習。色心果報滅無遺餘。一切行功¶
德功用造作已竟。一切變通所為所作不一¶
不二。無不滿足修行開發。一切功德行功用¶
開發。乃至上地一切功德行已修竟。開發功¶
用亦悉具足一切行根本以。十度為本。施戒¶
忍進定慧方便願力智。十度行法功¶
用已竟無為無作法流水中心心寂滅。自然¶
流入薩婆若海故。¶

佛子。八不思議無功用觀。所謂無相大慧方¶
便大用。無有色習無明亦盡。百萬劫事無量¶
佛土事。以一念心一時行。現如佛形現一切¶
眾生形。以一念心中一時行已。無功用故。¶

佛子。九入法際智觀。所謂四十辯才一切功德¶
行皆成就。心習已滅無明亦除。一切佛藏一¶
切變通藏。以一心中一時行。無量三千大千世¶
界中。作佛形作眾生形。教化一切眾生¶
故。¶

佛子。十無礙智觀。所謂無量法雲雨澍及一¶
切眾生。二習無明今已盡滅受大職位。神變¶
無量不可具說。現同如佛無相用故。¶

佛子。如是一切賢人。同入此門修行成覺。¶

佛子。吾先他化自在天說十地導化天人。今故略¶
開。汝等受行。¶

佛子。第四十一地心者。名入法界心。復次心¶
所行法者。所謂勇伏定入法光三昧。入此¶
定中修行十法。一學佛不思議變通。二集菩¶
薩眷屬。三重修先所行法門。四巡一切佛¶
國問訊一切佛。五與無明父母別。六入重玄¶
門。七現同如佛現一切形相八二種法身具
<pb:KR6k0105_T_001-1015c>¶
足。九無有二習。十登中道第一義諦山頂。是¶
故無垢菩薩從發心住來。至此一地經無量¶
劫。修四十心無量功德法門。復從喜地修行¶
二種法身無量功德。經百千劫法藏始滿。入¶
相盡三昧成就一切智位。常行佛行故。佛子。¶
吾先於第三禪中集八禪眾。說一生補處菩¶
薩入佛華三昧百萬億偈。今以略說一偈¶
之義。開眾生心。汝等受持。¶

佛子。第四十二地名寂滅心妙覺地常住一¶
相。第一無極湛若虛空。一切種智照達無生¶
有諦始終。唯佛窮盡眾生根本有始有終。佛¶
亦照盡乃至一切煩惱一切眾生果報。佛一¶
念心稱量盡原。一切佛國一切佛定因果。一¶
切佛菩薩神變。亦一念一時智住不可思¶
議二諦界外獨在無二。¶

佛子。吾先在此樹下說法界海時。有八萬無¶
垢菩薩現身得佛故。今為此大眾略開佛果¶
行處。汝應頂受。¶

爾時敬首菩薩白佛言。世尊。從初地至後一地。¶
有果報神變二種法身。一法性身。二應化法¶
身。為何色相為何心相。佛言。¶

佛子。出世間果報者從初地至佛地。各有二種¶
法身。於第一義諦法流水中。從實性生智故。¶
實智為法身。法名自體集藏為身。一切眾生¶
善根。感此實智法身故。法身能現應無量法¶
身。所謂一切世界國土身。一切眾生身。一切¶
佛身。一切菩薩身。皆悉能現不可思議身。國¶
土亦然。¶

佛子。土名一切賢聖所居之處。是故一切眾
<pb:KR6k0105_T_001-1016a>¶
生賢聖。各自居果報之土。若凡夫眾生住五¶
陰中為正報之土。山林大地共有名依報之¶
土。初地聖人亦有二土。一實智土前智住後¶
智為土。變化淨穢經劫數量應現之土。¶
乃至無垢地土亦復如是。一切眾生乃至無垢¶
地。盡非淨土住果報故。唯佛居中道第一法¶
性之土。是故我昔在普光堂上。廣為一切¶
眾生說淨土之門。¶

佛子。初地一念無相法身智。成就百萬阿¶
僧祇功德法。雙照二諦心心寂滅法流水中。¶
不可以凡夫心識思量二種法身。何況二地¶
乃至覺地。但就應化道中。可以初¶
地有百身千身萬身乃至無量身。有縛有解。¶
其法身處心心寂滅法流水中。上不見一切¶
佛法一切果報。下不見無明諸見可斷¶
眾生可化。但以世諦應化法中。見佛可求諸¶
見可斷眾生可化。佛子。亦可得言修三賢法¶
入聖人位。但法流水中心心寂滅。自然流入¶
妙覺大海。佛子。乃至三賢十地之名。亦無名¶
無相。但以應化故。古佛道法有十地之名。佛¶
子。汝應受持一切佛法等無有異。¶

佛子。世間果報者。所謂十住。銅寶瓔珞銅輪¶
王。一百福子為眷屬。生一佛土受佛教行化¶
二天下。銀寶瓔珞銀輪王。五百福子為眷屬。¶
生二佛土受佛教行化三天下。金寶¶
瓔珞金輪王。千福子為眷屬。入十方佛土教¶
化一切眾生。處四天下。¶

歡喜地。百寶瓔珞七寶相輪四天王。一萬子為¶
眷屬現百法身入百佛土化十方天下。千
<pb:KR6k0105_T_001-1016b>¶
寶瓔珞八寶相輪忉利天王。二萬子為眷屬。萬¶
寶瓔珞九寶相輪焰摩天王。眷屬亦然不可稱¶
數。億寶瓔珞十寶相輪兜率天王。眷屬亦¶
然不可稱數。天光寶瓔珞十一寶相輪化樂¶
天王。眷屬亦然。摩尼寶光瓔珞十二寶相輪¶
他化自在天王。眷屬亦然。千色龍寶光慧瓔珞十¶
三寶相輪梵天王。眷屬亦然。梵師子寶光瓔¶
珞大應寶相輪光音天王。眷屬亦然。不可思¶
議寶光瓔珞白雲寶相輪淨天王。眷屬亦¶
然。百萬神通寶光瓔珞無畏珠寶相輪淨居¶
天王。眷屬亦然。千萬天色寶光瓔珞覺德寶¶
光相輪三界王。一切菩薩為眷屬。無量功德¶
藏寶光瓔珞千福相輪法界王。一生補處菩¶
薩為眷屬。佛子。是上瓔珞相輪。一切佛及菩¶
薩。動止俱遊常隨其身。亦化一切眾生。故有¶
如是果報之名數法。佛子。三賢菩薩。伏三界¶
煩惱麁業道麁相續果。亦不起麁。是見一道¶
喜忍伏三惡道業道。離忍伏人中業道。明忍伏¶
六天業道。焰忍伏諸見業道。勝忍伏疑見業¶
道。現忍伏因業道。無生忍伏果業道。不動忍¶
伏色因業道。光忍伏心因業道。寂滅忍伏色心¶
二習業道。無垢忍伏習果業道。習前已除而¶
果不敗亡。是故佛子。三賢名為伏斷喜忍。以¶
上亦伏亦斷。一切煩惱覺忍現時。於法界中一¶
切無明頓斷無餘。¶

佛子。無明者。名不了一切法。迷法界而起三¶
界業果。是故我言。從無明藏起十三煩惱。所¶
謂。邪見我見常見斷見戒盜見果盜見疑見。¶
七見。見一切處求故說見。從見復起六著心。
<pb:KR6k0105_T_001-1016c>¶
貪愛瞋癡欲慢。於法界中一切時起。¶

佛子。一切煩惱以十三為本。無明與十三作¶
本。是以就法界中別為三界報。佛子。見著¶
二業。迷法界中一切色欲心色欲心。所起報故。分¶
為欲界報。¶

佛子。見著。二業迷法界中一切色心。色¶
心所起報故。分為色界報。¶

佛子。見著二業迷法界中一切定心。定心¶
所起報故分為無色界報。¶

是故於一法界中。有三界報。一切有為法。若¶
凡若聖若見著若因果法不出法界。唯佛一¶
人在法界外。然後為復來入法界藏中。為無¶
明眾生。示一切善惡道果報差別無量。¶

佛子。前三賢伏三界無明。而用麁業。何以故。¶
當受生時。善為緣子愛為潤業故。受未來果¶
故名息用而不斷愛用。又十一人亦伏法界¶
中三界業果故。初地乃至七地。三界業果俱¶
伏未盡無餘。八地乃盡故。從此以上示現作¶
佛。王宮受生。出家得道。轉法輪滅度。示現¶
一切佛界。故無子愛三界之報。唯有無明習¶
在。以大願力故變化生。是以我昔天中。說生¶
不生義業生變生。佛子。聖位中有二種業。一¶
慧業。無生無相智。心心緣法性而生無照。¶
是名慧業。二功德業。實智出有諦中。有為無¶
漏集百萬阿僧祇功德。是名功德業從初¶
聖以上而現受生。以變易故畢故不造新。以¶
願力故住壽百千萬劫變化生一切。¶
《菩薩瓔珞本業經》卷上
<pb:KR6k0105_T_001-1017a>¶

